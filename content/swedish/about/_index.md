---
title: "OM LEL"
draft: false
# page title background image
bg_image: "images/backgrounds/LEL_top.jpg"
# about image
#image: "images/about/student1.jpeg"
# meta description
description : "Välkomnen till Lars-Erik Larsson gymnasiet i Lund!"
---

## Om vår skola

Lars-Erik Larsson-gymnasiet erbjuder universitetsförberedande gymnasieprogram med en musikprofil som ger mycket goda förutsättningar att studera vidare inom såväl natur -och samhällsvetenskap som musik. Musiken främjar de teoretiska ämnena och skapar en helhet där elever finner kreativitet. Lars-Erik Larsson-gymnasiet drivs som en ideell förening, vilket bland annat innebär att eventuellt överskott alltid används inom skolans verksamhet. _[Följ länken och läs mer om LEL som ideell förening]({{< ref "/lel" >}} "ideell förening")_. 


### Skolhusen

Vi har undervisningslokaler både på Linderbergska skolan och på Bredgatan 13. Byggnaderna ligger med 150 m avstånd från varandra och 2 min gångväg från Lund C. Eleverna får därmed några få minuters frisk luft mellan lektionerna då de förflyttar sig mellan byggnaderna. Matsal, expedition, replokaler, flera undervisningssalar samt labblokalerna för kemi, biologi och fysik finns på Bredgatan. På Linderbergska skolan finns både aulan, undervisningssalar, studieplatser samt lokaler utrustade för musikundervisningen. All undervisning, utom idrotten, sker i dessa båda hus. Lars-Erik Larsson gymnasiet delar lokalerna på Linderbergska skolan med Kulturskolan.


### LELs historia
Friskolan Lars-Erik Larsson-gymnasiet grundades år 2001 av Eva Svanholm Bohlin med inspiration från Sankt Annae Gymnasiet i Köpenhamn. 
Skolan kom att utformas efter mönster av Stockholms Musikgymnasium (fortsättningen på Adolf Fredriks Musikklasser), men på LEL breddades musikprofilen och kom att innehålla körsång, ensemblespel, musikteori, musikhistoria och dans. ([Här kan du läsa ett elevarbete om Eva ](https://bohlin-kolmodin.se/wordpress/?page_id=946)). Lindebergska skolan stod färdig år 1916. Den användes som  högre läroverk för flickor fram till 1947 då skolan gjordes om till en realskola. 
